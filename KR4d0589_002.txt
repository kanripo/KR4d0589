# -*- mode: mandoku-view; -*-
#+TITLE: 麗則遺音
#+DATE: 2015-08-25 00:15:34.339036
#+PROPERTY: ID KR4d0589
#+PROPERTY: BASEEDITION WYG    
#+PROPERTY: JUAN 卷二
<pb:KR4d0589_WYG_002-1a>¶
欽定四庫全書¶
　麗則遺音巻二¶
　　　　　　　　　　　　　元　楊維楨　撰¶
　　禹穴¶
　　　㑹稽山為南鎮見周職方至於今祀典不廢人以¶
　　　不見禹貢為疑禹貢書治水起止自揚州止於震¶
　　　澤故㑹稽與淛河皆不登載禹穴在㑹稽山見皇¶
　　　覽又見太史書人以塟衣冠為疑考帝少康封庶¶
<pb:KR4d0589_WYG_002-1b>¶
　　　子於㑹稽以奉守禹之祀則禹穴在㑹稽無疑¶
　　　也真誥以禹醉鍾山而仙去此異説之謬也又¶
　　　以穴藏禹治水秘䇿者尤謬故辨其説以為賦¶
追太史之東遊兮躡夏后之巡踪過㑹稽之鉅鎮兮登¶
宛委之神峰曰羣聖之所栖兮闢陽明之洞府問東巡¶
之故陵兮固已失其&KR0590;所繞古屋之雲氣兮瞻衮冕之¶
穹窿雷霆掣夫鐵鎖兮梅之梁兮已龍愀空山其無人¶
兮挂長松之落日枕荒草之阡眠兮栖專車之朽骨忽¶
<pb:KR4d0589_WYG_002-2a>¶
白日其有爛兮射五色之神晶闚神迹於一竇兮眩太¶
隂之窈冥世以為衣冠之壙兮神書之竇也圭璧出乎¶
畊土兮彼巨石者不可扣也曰玉匱之發書兮遽囦淪¶
而天飛賴餘䇿以泪鴻兮復韞櫝以閟之夫以四載之¶
跋履兮亦云行其無事錫𤣥圭以告成兮始龜文之來¶
瑞何誕者之夸毗兮異九疇而不經使穴書之不泄兮¶
夫豈汩陳其五行觀連天之巨石兮妙斧鑿之無㾗南¶
笥削乎其玉立兮東娥接其雷奔塗峰歸其西北兮執¶
<pb:KR4d0589_WYG_002-2b>¶
玉帛者萬億夫既㳺而遂息兮吾又何疑乎窀穸綿祀¶
典之常尊兮石豈泐乎一拳妄鍾山之金酒兮又何附¶
㑹於妖仙噫嘻南望蒼梧兮東上㑹稽九疑&KR1043;洞兮窆¶
石悽迷秦之望兮低佪悲沙丘兮不西客有釃酒荒宫¶
而和之以歌曰稽之鎮兮南之邦紛萬國兮來梯航若¶
有人兮東一方酌予菲兮薦予芳舞大夏兮象徳泳東¶
海兮西江¶
　　鎬京¶
<pb:KR4d0589_WYG_002-3a>¶
有西都賓問於北都主人曰昔宗周之經邑也眷我西¶
土實惟作京烝哉武王遹觀厥成主人亦嘗聞其說乎¶
主人曰未也願賔攄土懷之素發古思之幽博我以王¶
道𢎞我以宗周賓曰唯唯夫姬徳之興也始於后稷封¶
自邰土長於公劉克篤前祜去邰即豳躬服勞苦太王¶
肇迹艱難岐下國人懷歸從之如雨文王述業有此武¶
功既伐於崇遂邑於豐武集大統奄有四方遷都卜宅¶
於昔有光肇造區夏世有哲王受此丕基王配於京(叶/居)¶
<pb:KR4d0589_WYG_002-3b>¶
(良/)大哉王之受命而都之也俯協白鱗之符仰寤赤烏¶
之禎承以天命之眷正以寶龜之靈越豐水之東而宅¶
是鎬京實以繼十六王而始居開八百年之太平考其¶
地勢為古雍州為今京兆函崤二華之踞其左褒斜隴¶
坻之界其右終南太一之表其前洪河涇渭之帶其後¶
天邑亢爽惟神皋之所託上腴廣衍乃奥區之所受於¶
是辨方位建國鄙經厯九軌城隅九雉左祖右社面朝¶
後市翼翼巍巍四方所視若其五十封族八百分邦壮¶
<pb:KR4d0589_WYG_002-4a>¶
我屏翰守我井疆維城磐石根深本強使天下輪運而¶
輻輳宜其綿世瓞於乆長想夫蹌蹌之僚鴛趍簉羽肅¶
肅之后駿奔踵武執珪執纁貢球貢紵九夷之長八蠻¶
之主賮贄聨絡膜拜傴僂楛矢來於肅慎獒獸獻於西¶
旅紛重舌而九譯僉來王而順序于時開明堂臨辟雍¶
旒冕宻勿衣冠㑹同盛禮興樂於論鼓鐘庭實千品㫖¶
酒萬鍾舞掉八佾歌洋九功漏澤霈甘雨仁聲逐祥風¶
此鎬京之盛槩而非曩日岐豐之可以比隆矣迨夫成¶
<pb:KR4d0589_WYG_002-4b>¶
王五遷卜維洛食土中是據土圭攸測風雨交㑹貢賦¶
均適協周召之經營朝萬方之玉帛遷𣪞頑兮是處務¶
密邇乎王室何酆鄗之復還固未忘於故邑嘅厯世之¶
十二念萬物之失生觀魚藻之興刺將不樂乎鎬京日¶
嬖色以自縱乃遂焉而逄殃(叶/英)吾已知宗周之不競而¶
轍一東于王城矣賓之言未已而主人喟然歎息曰客¶
誠好古之流歟惜乎信耳而遺目也子能知古昔之西¶
京而未知今日之北京也皇矣上帝求民之莫(叶/陌)大哉¶
<pb:KR4d0589_WYG_002-5a>¶
至哉乾坤元徳作我父母天開地闢乃眷北頋此維與¶
宅盖自帝堯&KR2227;都召公拓迹慕容不能稱此土完顔不¶
能據兹域惟聖人之應符環衆星而拱極累疊聖之洪¶
基貽萬葉之燕翼若其前滹沱後居庸雪山峙其西太¶
行屹其東拊上谷為脊膂控中夏為腹胸曾不恃乎巖¶
險與襟帶未足擬諸其形容盖其光宅四表仁深草木¶
厯開八百狹周基之興龍形得百二悼秦關之失鹿八¶
方士女同后妃節儉之風萬里衣裳比公子信厚之族¶
<pb:KR4d0589_WYG_002-5b>¶
故城郭之大在無外之寰㝢宫室之美在可封之比屋¶
使漢亰之賦賦之而未盡雖周鎬之歌歌之而不足賓¶
幸生乎元世夫何信耳而遺目賔乃㥏墨不言惵然下¶
意逡巡辟席謝罪而退¶
　　黄金䑓¶
懷美人兮天一方曰燕然兮故邦耿寒照兮析木黯雲¶
蕪兮武陽瞻崇䑓之千尺兮敬弔昭王南山松柏兮度¶
材孔良載捄載㭬兮厥土燥剛上干澒洞兮下鎮鴻厖¶
<pb:KR4d0589_WYG_002-6a>¶
出沒塵霧兮蔽虧景光増黄金之改觀兮聳具瞻乎四¶
旁吾不知壯麗之所出兮曰聘士之遑遑嗟甘棠之子¶
孫兮胡﨑嶇於蠻貊鍾噲之之遺禍兮受強齊之控扼¶
嗜若虓虎兮威若震霆蹇吾冲之嗣祚兮哀力單而勢¶
輕弔遺黎之疾苦兮銜前人之憤烈思英䧺以共奮兮¶
庶國耻其可雪千金一擲兮聘席之珎尺璧非寶兮寶¶
於仁人市遺骨以招駿兮繽龍媒其奮趾劇不召而自¶
至兮鄒聞風而亦起毅委質以駿奔兮争來輕於千里盖¶
<pb:KR4d0589_WYG_002-6b>¶
一誠之感激兮固非誘金之所餌也寶鼎九廟兮金城¶
四壁大邦懷勢兮小邦畏力振吾旅於臨淄兮廹窮寇¶
於莒墨齊器設於寜䑓兮故鼎返於磨室洒九亰之宿¶
憤&KR0006;誠一時之偉績也嗚呼鹿之䑓以賄敗&KR0006;瑶之䑓¶
以侈亡雲夢盪乎㳺盤兮姑蘇鴆乎内荒戲馬鄙於刓¶
印兮銅雀泣乎分香哀章華與望海兮踵神明與柏梁¶
編以金玉兮絡以綺組羅列垂棘兮錯落𤣥圃國士一¶
空兮禍國之府想昭王之清風兮増激古之慨慷去千¶
<pb:KR4d0589_WYG_002-7a>¶
載如一日兮金之䑓至今其有耿光嗚呼噫嘻望碣石¶
兮山嵳嵳涼風蕭蕭兮易水波訪故址兮何在招望諸¶
兮悲歌易可竭兮碣可磋髙䑓之風兮不可磨¶
　　泰畤¶
有西都賔問於北京主人曰盖聞大漢元鼎之紀當世¶
宗武皇之二十有三年也冀州脽壤文鼎獲焉渥洼之¶
水天馬出焉越五年天子感神異若望見太乙之神脩¶
䄠天文而泰畤立焉主人亦嘗聞其制而識其故已乎¶
<pb:KR4d0589_WYG_002-7b>¶
主人曰未也賓曰鄜畤之制雖始於秦人而五畤之名¶
實備於漢氏也五色之氣雖已神於孝文而白麟之獲¶
實始應於武帝也維五年之冬月實維建子朔曰辛巳¶
而冬至在是盖天以寶鼎神䇿授皇帝朔而又朔終而¶
復始此千載之殊值也天子於是建泰畤臨甘泉取乾¶
位郊上𤣥衣尚黄玉尚瑄爾其為制也圜壇突峙仰法¶
紫垣方觚旁角八風外宣祔以五帝之佐環以羣臣之¶
偏尊以太一之䄠祭以特牲之顓于時天姥練日雨師¶
<pb:KR4d0589_WYG_002-8a>¶
盪塵百辟顯相千官駿奔九旗彗列萬乗雲屯羽林佽¶
飛之警蹕相如曼倩之草文李協律之譜樂太史談之¶
紀神趙代秦楚無相奪倫麟鳯龜龍諸福畢臻天子於¶
是次皇邸莅竹宫庭燎既張𤣥冕致恭望拜太一儼若¶
見其猶龍夕夜明於西向揖朝采於大東是時恒有神¶
光異氣上屬于空雲馬風車交迎並從抃羣后舞羣童¶
呼萬嵗歌九功盖雲合而雷同至今郊祀之志封禪之¶
頌登載其儀容後世雖有作者蔑以過大漢五葉之隆¶
<pb:KR4d0589_WYG_002-8b>¶
矣主人曰異哉余之所聞也余聞天子祀天於圜丘祀¶
地於方澤圜丘在國之陽方澤在國之北配祖於冬至¶
祀天之時配父於季秋饗帝之夕故有虞氏禘黄帝而¶
郊嚳周人禘嚳而郊稷未聞祠貴神於乾位誇景光之¶
赫奕其為禮也陶匏其器藁秸其席黄鍾太蔟之律大¶
羮𤣥酒之食貴一徳之享天馨非在乎黍稷此報本反¶
始之盛舉豈&KR0075;昬之得以比跡也彼元鼎之好異詭天¶
神以見之信亳人之鬼道立泰祝之&KR0075;祠襲垣平之所¶
<pb:KR4d0589_WYG_002-9a>¶
妄甚黄蛇之可疑日不拜於東郊䙝天神與地祗貽後¶
嗣之故事豈萬世之攸儀冝乎異時甘泉罷泰畤隳畤¶
木既拔竹宫亦披天實譴夫悖禮神何取夫格思方今¶
聖天子將有事乎南郊採禮於宗伯講樂於咸池子不¶
觀光乎上國嚴簿之盛而過侈女樂仙壇龍馬騂駒之¶
屬為衡譚之所訾者不亦卑乎賔乃憮然避席曰鄙人¶
不學幸聞髙議明乎郊社之禮禘嘗之義吾知治國之¶
易也¶
<pb:KR4d0589_WYG_002-9b>¶
　　麒麟閣¶
壯西京之翼翼兮觀宫闕之穹窿欎雲雨以上出兮見¶
傑閣之横空層覆隔乎光景兮虚櫺敞乎八風聨天禄¶
之北兮翼未央之東肇鄼侯之經始兮繼武皇之重規¶
獲獨角之竒獸兮遂被號為扁題懷皇度以増大兮至¶
甘露之丕承曩單于之崛強兮今匍匐而來庭呼萬嵗¶
而稱臣兮實雪恥于白登予何脩而至此兮實賴予之股¶
肱既崇爵以報功兮復審象以&KR0869;之儼洋洋乎在上兮聳¶
<pb:KR4d0589_WYG_002-10a>¶
具瞻之在茲來逺人之快覩兮曾不啻鳯麟之與景星¶
後予生以尚論兮將某某以指評若博陸之稱首兮胡¶
獨氏而不名寵之以殊禮兮廼冠屨之自凌何末路之¶
少恩兮顧寡妻之弗刑偉金城之老臣兮實漢家之叔¶
虎富平龍&KR0725;之論功兮追平嬰之智武丙魏洋乎其有¶
聲兮並謀謨以濟世何毅者之不𢎞兮或含𢎞而不毅¶
陽城宗國之良兮建平比功於朱虚少府得乎易學兮¶
僅以筮而幸之太傅貞而不撓兮失保躬之明哲謇穹¶
<pb:KR4d0589_WYG_002-10b>¶
廬之老使兮紛獨有此姱節嗟丹青之所畫兮何以過¶
吾子卿何列序之特卑兮曽未諗其殿陞自屬國之見¶
薄兮吾以恨霍氏之不情曰黄于與朱尹兮又遺棄夫¶
丹青傷靈修之雜伯兮實未盡乎典刑嗚呼我思古之¶
明良兮冩聖經之畫工文謨武烈去之千載兮猶若見¶
其聲容逮書之以旂常兮銘之以鼎鐘歎忠信之已薄¶
兮重輪奂之尊崇雖子雲之追頌兮敢三代其同風粉¶
墨忽其蕭瑟兮曽嵗月之去幾矧恩失於保終兮名先¶
<pb:KR4d0589_WYG_002-11a>¶
閣而已毁迨永平之追迹兮繼雲臺之崚嶒洎天策之懷¶
功兮兀煙閣之凌兢或椒房之掩羙兮或逆徳之齊名¶
紛雜糅夫芳穢兮羌有玷兮丹青嗚呼麒麟燕麥兮銅¶
駝棘荆曰䑓曰閣兮雲煙㓕㝠吾將求亮天功於二十¶
二人之目兮耿不沒之寒星¶
　　鳯凰池¶
客有鞚玉虬兮駕蜚鸞訪西方之羙人兮西之池兮名¶
丹曰鳯鳥下浴兮暎北海之豢龍吾終疑其慌&KR0008;兮曽¶
<pb:KR4d0589_WYG_002-11b>¶
何託其遺風焉遑遑以更索兮貴空聞而賤睹邅吾道¶
夫天路兮覲鈞天之帝所帝服齊于中宫兮繽五采其¶
來儀餐琳琅以為實兮飲醴泉以為池中心抱乎至忠¶
兮足履文而尾武非七徳之兼修兮曷應治乎下土咨¶
爾鳯之寥寥兮何乆不至乎此池也池託爾其一非兮¶
羌治忽之所係也鳯告余以臆兮豈託我之無池自阿¶
閣之失壘兮遥矰繳而去之虞韶成而止庭兮姬徳盛¶
而鳴岐忽巢覆而卵破兮去孟虧已逺而曰鸞䑓與鳯¶
<pb:KR4d0589_WYG_002-12a>¶
閣兮嫓吾池於天上茍雝雝其不集兮雖名官而實䘮¶
魯之鳯惟丘兮奈遭時之徳衰漢之鳯襲䧺兮胡隠見¶
之失宜鶡集府以欺世兮鸞復指以自誤也池既失於¶
奪之兮彼又蹲而不去也志不啻乎鷦鷯兮茍一枝以¶
自安固醴泉玉實以飲食兮又何異嚇腐於鵷鸞故寜¶
翔千仞以髙舉兮覽徳輝而後下朝吾鳴於崑崙兮夕¶
吾飲乎砥柱彼太液與唐中兮侈千門而萬宫託黄金¶
以鑄我兮使轉樞而翔風七十丈之别風兮竊空名其¶
<pb:KR4d0589_WYG_002-12b>¶
何益繼髙䑓之興廢兮資騷人之感激天目屹其飛舞¶
兮跨形勝乎一方嗟地褊而徳薄兮吾何栖乎此岡幸¶
帝運之一開兮瑞式符於天老拓靈沼以為池兮吾盍¶
出兮有道客迺歌曰池之水兮澄澄鳯千年兮一鳴鳯¶
兮鳯兮協圗出而河清載歌曰鳯鳥兮冥冥池千年兮¶
一清池兮資爾鳯之一鳴¶
　　&KR0544;娥碑¶
昔湘纍之徇國兮甘以死而傷生身雖殞而心不懲兮¶
<pb:KR4d0589_WYG_002-13a>¶
同楚埜為國殤夫何娥之眇軀兮亦前修之允蹈彼忘¶
死以為貞兮兹捐軀以為孝惟娥之烈烈兮曽稚年之¶
未笄當吾父之善泅兮習婆娑以為戲陽侯忽其不仁¶
兮哀曾波之墊溺娥呱呱以哀鳴兮旬七日而罔食扣¶
龍之宫不得其户兮化精衛而莫為力儼見父於重淵¶
兮奮輕身於踊擗嗚呼惟仁足以殘肌兮剛足以錮志¶
誠足以開金石兮孝足以動乎天地風濤為之折裂兮¶
蛟鼉為之四奔抱父尸以卬出兮儼膚𩬊之猶存譟江¶
<pb:KR4d0589_WYG_002-13b>¶
頭之長老兮泣孤舟之過客抱遺骸以祭告兮異鮑生¶
之刻木(叶/墨)嬙完父於傷槐兮姢代父於醉津緹縈氏之¶
上言兮除肉刑於特恩曰予中人之可企兮匪拔俗而¶
絶倫嗟娥之為教兮習絺葛以為紅豈師傅之夙詔兮¶
誦烈女之遺風惟純誠之天出兮奮百代而獨立宜廟¶
貌之永存兮表雙阡於江邑迨元嘉之元祀兮得賢長¶
於八厨屬邯鄲以秉筆兮樹穹石於龜趺追古雅以述¶
作兮比西亰而莫踰深石隂之旌語兮信賛羙其非譽¶
<pb:KR4d0589_WYG_002-14a>¶
夫何後宗人之孟徳兮過靈祠以駐馬摩道傍之殘碑¶
兮感外孫與㓜婦三十里之挍智予曽何足以為師昧¶
綱常之大節兮絜長短之廀辭彼小兒之䑛犢兮又何¶
尤於徳祖酌大江以為酒兮㩜江花以為晡些英英之¶
孝娥兮及遑遑之瞞甫彼主将其可奪兮勁吾衷其莫¶
禦顧激清流於東江兮洗遺汚於鄴土嗚呼銅雀麋鹿¶
兮西陵狐䑕耿孝魄之長存兮照江月兮千古¶
　　磨崖碑¶
<pb:KR4d0589_WYG_002-14b>¶
招猗玕之聱叟兮訪古蹟於岐陽瞻穹崖之桀立兮摩¶
萬&KR0775;之青蒼儼鬼靈其呵䕶兮曰頌中興于大唐觀其¶
森鉤錯畫兮蚊龍蟠拏嚴辭宻義兮日光玉華燕許既¶
仆兮韓李未葩去雅未逺兮光價倍加當天寳之末路¶
兮豢䙀兒於虎穴弄漁陽之剽兵兮積潼闗之戰骨蹇¶
青騾以西狩兮疲馬嵬之苟活釗既犯於怒鋒兮環又¶
何尤乎汚血嗟靈武之收兵兮何履位之倉皇祚殆危¶
於贅斿兮機不間於毫芒茍執温清之小節兮不匹馬¶
<pb:KR4d0589_WYG_002-15a>¶
而北方則千麾而萬&KR1157;兮肯復致忠於耄荒咨李郭之¶
猷謀兮徇巡逺之大節成王翼其小心兮尚書奮其英¶
烈羌收復之不時兮偉四三之俊傑擁夾道之黄𩬊兮¶
復見唐之日月瑞黄河之清流兮凱京師之汗血迎上¶
皇以來歸兮嘑長慶之歡聲歘南内其不祥兮起膝下¶
之天兵使權臣其䑕變兮何李父之貸刑嗟豺虎於厥¶
家兮又何律君臣於虜廷此殘碑之堕淚兮與涷雨而¶
交零至攷頌以論體兮垢磨石之小疵用魯史之筆法¶
<pb:KR4d0589_WYG_002-15b>¶
兮寄清廟之歌詩挈大唐之罪案兮異瓊琚之賞辭宜¶
後來之墨客紛石刻之是非也亂曰己矣乎國不貴於¶
無難兮難貴圗於未形五王持兵兮唐室再興胡封豕¶
之復豢兮撼蟠李其幾傾幸六聖之遺祚兮復鑾輿於¶
兩京穹厓齊天兮侔徳武丁臣結作頌兮佐唐光明嗚¶
呼休㦲配迹風雅兮製作如經繪日月之重光兮垂天¶
人之休聲晞吉父以作頌兮又何羨乎臣結之銘¶
　麗則遺音巻二¶
